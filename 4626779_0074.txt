...53-

quam ne id quidem incredibile — at certe iudicium de eo et
Aelii memoriam Varroni tribuam, libro videlicet de poetis primo.

Quaestionum Varronis epistulicarum mentio accu-
ratissima facta est loco, qui ad antiquitates pertinet XIV 7, 3
„Varro ait in litteris, quas ad Oppianum dedit, quae sunt in
„libro epistulicarum quaestionum quarto.“ Idem liber quartus
occurrit XIV 8, 2 loco non 'minus a nobis alieno. De utroque
interim conferas Merckl. p. 651. Ad grammaticen referenda
sunt, quae VI 10 et II 10 leguntur. Priore loco negligentia
aut Gellii aut librarii alicuius quum Catonis laudentur epistu—
licae quaestiones, eum quamobrem errorem habeam et optime
a Lipsio correctum Var. lect. ΠΙ 21, de Catone disputans ex-
plicui. Recte igitur si Lipsius haec Varroni restituit, Gellius
etiam primo libro epistulicarum quaestionum usus est. Ad
eosdem libros - ad unum enim certum non licebit — re-
ferre possumus H 10. Varro in epistula ad Serv1um Sulpi-
cium laudatur, in qua quaerit, quid sit favisae Capitolinae.
Ubi licet inscriptio illa „quaestiones epistulicae“ addita non
sit, invitamur ipso argumento epistulae, ut ad illas eam refe-
ramus, De quo si quid tamen dubitaveram, hanc dubitationem
- mihi solvit Ritschelii assensus Μ. Rh. VI p. 538. ¹)

Rarior etiam usus fuit librorum de imaginibus vel
hebdomadum. Primus enim solus liber bis occurrit 111 10
et 11. Posteriorem locum non attingam, de priore autem res
tribus verbis absolvi potest. Ex libro enim primo noster to-
tum fere caput hausit HI 10. Quod indicat aut ipsa verba
laudans ξ 2, 6, 7, aut referens certe sententiam Varronis.
De suo fortasse adiecit Herodoti et Homeri opiniones ξ 11, cf.
Merckl. p. 644. “

De comoediis Plautinis liber primus citatur III 3, 9.
Quem ne confunderes cum quaestionibus Plautinis, supra monui
ξ 6 a. De toto autem loco ΙΠ 3 docta Ritschelii dissertatio
conferenda est Parerg. I p. 73 sqq., qui suo jure, quamvis ad
singula tantum Varro auctor laudatus sit, summam totius
capitis ex libro de comoediis Plautinis sumptam esse contendit.

 

. ¹) Mercklinus cogitari posse censet de coniectaneis Atei Capitonis
tanquam huius epistulae fonte p. 662.

 

