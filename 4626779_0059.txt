—3‘3 m

que antiquis versatur. ¹) Atque ita quispiam has singulas ¹
grammatices partes disiunctim a me tractatum iri putarit,
sicuti is, qui de historici alicujus fontibus quaestionem instituat,
secundum libros vel tempora vel res actas et cum suo
et cum lectoris commodo scribere soleat. Verumtamen quod
illic commodissimum est, itl in Gellio non sine molestia utro-
rumque, fieri possit. Tanta enim hic saepenumero singulorum
capitum varietas est, tantaeque tamen variarum rerum necessi·
tudines, ut vel grammatica a reliquis segregare difficile sit, ne-
dum expediat, haec ipsa rursus diffindere. Saepissime videlicet
usu veniret, ut, cuius a Gellio liber uno loco laudaretur, nobis
bis terve commemorandus esset. Quocirca, licet quis artis le-
gem in operis dispositione desideret, tamen satius duxi, secun-
dum auctores ipsos res digerere, hos quidem collocare ex or-
dine temporum. Ab antiquioribus ergo usque ad Gellii tempora
defluat quaestio; tum eos inseram auctores, de quorum aetate
adhuc dubitatum extremo autem loco familiares Gellii et ma-
gistri iidem atque auctores recensebuntur. Si qui autem auctor ’
non grammaticus occurrerit, ne mireris: non enim scriptores
grammaticos, sed fontes grammaticos illustraturus sum, vel, si
mavis, grammaticarum rerum auctores.

1.. Timaeus.

Gell. XI 1: „Timaeus in historiis, quas oratione Graeca de
„rebus populi Romani composuit et Μ. Varro in antiquitatibus
„rer. hum“ e. q. s. Italiae nomen a bovibus ortnm esse statuerunt. ,
Progrediente quaestione Timaeus negligitur a Gellio, Varro autem
bis praeterea occurrit ξ 4 et 53 unde Varronem lectum esse a
Gellio intelligimus, Timaeum ut negemus, multae suspiciones per-
suadent. Nam e graecis auctoribus est, quorum paucis nostrum
familiarius usum esse vidimus ξ 4, neque ipse altero loco lau-
datur a Gellio. Et si revera hoc loco Varro auctor fuit, quode
non videtur dubitari posse, raro autem Gellius duos iuxta au-
ctores adhibuit, vel inde, ut Timaei mentionem a Varrone re-
petamus, adduci possumus; eoque facilius, quia ejusdem aucto-

1) Cf. ex. gr. XII 3 de lictoris appellatione et origine.

 

