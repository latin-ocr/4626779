..39-

ritate aliubi usus est Varro, apud Censorinum d. die nat. 2
cf. “Merckl. p. 650.

2. Euclides.

-Ι 20, 9 Euclidis mathematici definitio lineae a Gellio
affertur, sine titulo tamen libri. Summam capitis Varroni vin-
dicandam esse, perspexit Ritschelius idemque Euclidis definitio·
nem inde transsumptam esse coniecit, quaest. Varron. p. 38
ξ 17. Quod mihi eo facilius probavit, quod praeter hune locum
Euclidis mentionem Gellius fecit nullam, neque multam omnino
operam arti mathematicae impendit.

3. Aristarchus, 4. Grates

Hos quoque ex Gellii auctorum numero eximendos esse
demonstrabo et una tractab0‚ quia apud Gellium coniuncti lau-
dantur ΙΙ 25, 3 et XIV 6, 3. Altero loco XIV 6, 3 omnino
non ut auctores laudantur3 altero 1125, 3 probari poterit, non
fuisse auctores. Nam propugnatores eos exstitisse, hunc ana-
logiae, illum anomaliae, ex eodem loco Varronis, quem laudavit,
d. ling. lat. l. VIII, noster colligere potuit. Quae Gellius Var-
'ronis exhibuit, codices illius non servarunt, sed in fine octavi
libri exposita fuisse probabiliter censuit Muellerus praef. ad
Varr. p. XLV1; de Aristarchi autem et Cratetis lite loquitur
Varro velut VIII 68 et enarratius IX 1. Aristarcho Gellium
usum esse etiam Vogelius negavit l. 1. p. 14 n. 263 de Cratete
nescio cur non idem iudicaverit.

5. M. Porcius Cato.

Catonem Gellio in deliciis fui se primo conspectu apparet3
vix unquam de re grammatica noster disseruit, quin illum
testem excitaret. At testem dico, non auctorem: exempla di-

ctionis innumera praebuit Cato, praecepta nulla. Quod facile
explicatur, quia non abhorrens ille quidem a quaestionibus
grammaticis nullum certe huius artis librum confecit.. Ita eum
in hac auctorum enumeratione praeterissem, nisi unius loci,
corrupti fortasse, ratio habenda esset. VI 10, 2 eius verba
laudantur ex primo epistulicarum quaestionum. Hos Catonis
libros nec alius quisquam grammaticorum nec Gellius praeterea

 

